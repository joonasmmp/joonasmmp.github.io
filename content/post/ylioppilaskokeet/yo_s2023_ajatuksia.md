+++
author = "PJMM"
title = "YO Syksy 2023 - Englanti (pitkä)"
date = "2023-09-16"
type = "post"
tags = [
    "yo-kokeet",
    "luetun ymmärtäminen",
    "kuuntelukoe",
    "s2023",
    ]
categories = [
    "Ylioppilaskokeet",
]
+++

Alla on listattu ajatuksia ja huomiota syksyn 2022 A-englannin ylioppilaskokeesta. Näet kokeen [tästä linkistä](https://yle.fi/plus/abitreenit/2023/syksy/englanti_pitka/index.html). Nämä huomiot ovat tulleet esillä opettajien Facebook-keskustelun ja YLE Abitreenien lähetyksen yhteydessä, sekä myös mahdollisesti omien kokelaiden tarkistamisen yhteydessä. Syynä tähän kirjoitukseen on se, että voin kirjoittaa ylös ajatuksia kyseisestä kokeesta tulevaisuutta ajatellen, ja se, että ehkä joku kokelas saa tästä jotain irti, kun huomaa millaisten asioiden kanssa kokeita tarkistavat opettajat esimerkiksi kamppaleivat. Jotta täysi anonymiteetti säilyy, llmoitan myös sen, että kaikki alla oleva pohdinta on mielikuvituksen tuotetta eikä siinä esiinny kenenkään yksittäisen kokelaan vastauksia tai viittauksia yhdenkään kokeeseen osallistuneen henkilön koevastauksiin.

## Ajatuksia koko kokeesta

Todella paljon esillä ilmastonmuutos ja kestävä kehitys, eli kurssit ENA7 ja ENA5 yliedustettuna jälleen. Lukiolaisista 80% käy seiskakurssin, mutta jälleen saleissa kirjoittajia, joilla seiskakurssi käymättä. Abitreenien lähetyksen mukaan monen mielestä koe oli jopa helppo, ja pisterajat pelottavat, mutta se taitaa olla joka vuosi sama homma.

Uutena ilmiönä avovastausten 100 merkin raja, kun ennen oli 150. Mutta kokeen laatijoiden mukaan nyt pyritään siihen, että aiempien kokeiden mainitse kaksi asiaa ja muut 6 pisteen kohdat typistetään kolmen pisteen tehtäviksi, ja pyritään että jokaisessa kohdassa mainitaan vain yksi asia. Mielestäni oikein hyvä muutos. Lisäksi asian kiteyttäminen tiiviiksi on taito, jota tässä kokeessa testataan.

Moni odotti kokeeseen tekoälykysymystä, ja opettajatkin olivat varmoja, mutta ei ollut. Keväällä erittäin todennäköisesti on.

## Tehtävä 4
### Kohta 4,1
Hattarakonetehtävässä suurin ongelma oli liiallinen tietoa, Abitreeneissä kysytään onko ok, jos mainitsee että henkilö omistaa hattarayrityksen. Sitähän ei mainita videolla, mutta jotta voit tehdä rahaa tällaisella toiminnalla, pitää vähintäänkin joku toiminimi olla alla, joten sen on pakko olla näin, vaikka ei videolla mainita. 

Mutta sitten, onko oikein, jos mainitsee että henkilöllä on hattarakoneita? Tässähän käytetään sanaa hiring, eli jos menee täysin videon tietojen mukaan, henkilö ei välttämättä omista itse hattarakoneita, vaan toimii välikätenä hattarakoneen omistajan ja juhlien järjestäjän välillä. Saa nähdä lähteekö siitä pisteet. Myös se, että myy hattaroita juhlissa, on liiallista tietoa. Sitä ei mainita, ja jos oikein ymmärrän videon perusteella, henkilö ainoastaan toimittaa koneet juhliin eikä muuten osallistu hattaraprosessiin. Oma tulkinta voi olla joko luonnollinen tulkinta tai väärää tietoa, tai tietoa, jota ei ole nauhalla. Rajanveto jää sensoreille.

### Kohta 4.2
Oikea vastaus oli toiminnan laajentaminen esimerkiksi pomppulinnojen kautta. Tässä ääntäminen hämäsi monia: bouncy castles kuultiinkin bouncy cars tai bouncy carts eli törmäilyautoina. Linnoja ne oli, mutta castles-sanan ensimmäinen tavu brittiaksentilla kuulostaa samalta kuin sana cars. 

### Kohta 4.5
Aksentti hämää jälleen, brittiläisittäin lausuttu hall on kuultu mm. sanana whore, hole, horse, ja Abitreenien mukaan Tiktokissa moni on tulkinnut Ken Okoroaforin siskon tarjoavan seksipalveluja juhlabisneksensä sivussa. Oikea vastaus kuitenkin oli sana hall, eli hän edelleenvuokraa juhlatilaa, eikä itseään. Pitäisi päätellä myös kontekstista, koska aiemmin on puhuttu pomppulinnoista yms. niin YTL:ltä olisi aika veto alkaa yhtäkkiä puhumaan itsensä myymisestä, varsinkaan alatyylisellä ilmaisulla. 

## Tehtävä 7
En tarkista, enkä sen enempää paneudu, monivalintatehtäviä, mutta nostan nyt mielenkiintoisen asian, joka kävi ilmi Abitreenien videolla. Osa kokelaista oli sitä mieltä, että tehtävän 7 taustamusiikki oli aivan liian kovalla. Osa sitten oli sitä mieltä että ei. Osa oli sitä mieltä kunnes vaihtoi kuulokkeet, ja musiikki oli ok ja puhe selvää. Eli kuulokkeita on erilaisia, erilaatuisia, merkkisiä, ja jos taustamusiikki on sillä taajuusalueella, jota juuri sinun kuulokkeesi soittavat kovempaa, voi käydä tällä tavalla. Sen takia kannattaa olla kunnon kuulokkeet joihin on tottunut.

## Tehtävä 14
Juuri ennen koetta annoin salissa vinkkejä, ja tästä osasin antaa tärpin. Syksy 2019, syksy 2021, aritmeettisen lukujonon mukaan seuraava rekisterikysymys ilmestyisi syksyllä 2023, eli nyt, ja siellähän se oli. Annoin myös vihjeet kirjeen aloittamisesta ja lopettamisesta, ja siellähän ne oli. Hyvä minä.
Abitreeneissä paljon kysymyksiä, jotka jäävät sensorikokoukseen, jo moni kuulosti lähetykseen osallistuvien sensoreiden mielestä olevan ok, mutta ei voi lyödä lukkoon ennen sensorikokousta. Esimerkiksi voiko aloittaa kirjeen ”to whom it may concern”, koska se aloittaa yleensä kirjeen jonka vastaanottajaa ei ole tiedossa, tai se on osoitettu useammalle henkilölle. Nythän siellä oli se vastaanottajan nimi laitettu. 

## Tehtävä 15
Kirjoitelma-aiheet mielestäni todella tylsiä ja vaikeita. Rehellisesti sanottuna mikään neljästä ei tuntunut sellaiselta, että saisin siitä tekstiä revittyä, ja tuskin saisi kovin moni kokelaskaan. Omista kokelaista lähes kaikki kirjoittanut aiheesta 1, joka onkin noista ainut järkevä omaan korvaan. Biodiversiteetti ja ilmastonmuutos on tärkeä aihe, mutta en lähtisi siitä vieraalla kielellä kovin kevyin perustein kirjoittamaan. Plain text-aihe oli tärkeä, mutta miten ihmeessä siitä kirjoittaa puhe? Satuaiheita käsken aina välttämään. 

Jo etukäteen jännitti tuo tarinatehtävä, koska siinä luki että write a story, ja moni oli kirjoittanut selostuksen siitä tarinasta, mitä tapahtui. Tarina on kuitenkin tarina, ja tarinassa on aina jokin juoni, jokin ongelma, jokin ratkaisu, ja jokin opetus. Tarina ei ole selostus siitä, mitä tapahtui. Tarina on tarina. Mutta Abitreenien mukaan moni oli kirjoittanut selostuksen, ja se oli sensorien mielestä ainakin tässä vaiheessa ihan ok. 