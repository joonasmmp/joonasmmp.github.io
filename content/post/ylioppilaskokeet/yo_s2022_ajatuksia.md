+++
author = "PJMM"
title = "YO Syksy 2022 - Englanti (pitkä)"
date = "2022-09-20"
type = "post"
tags = [
    "yo-kokeet",
    "luetun ymmärtäminen",
    "kuuntelukoe",
    "s2022",
    ]
categories = [
    "Ylioppilaskokeet",
]
+++

Alla on listattu ajatuksia ja huomiota syksyn 2022 A-englannin ylioppilaskokeesta. Näet kokeen [tästä linkistä](https://yle.fi/plus/abitreenit/2022/Syksy/2022-09-16_EA_fi/index.html). Nämä huomiot ovat tulleet esillä opettajien Facebook-keskustelun ja YLE Abitreenien lähetyksen yhteydessä, sekä myös mahdollisesti omien kokelaiden tarkistamisen yhteydessä. Syynä tähän kirjoitukseen on se, että voin kirjoittaa ylös ajatuksia kyseisestä kokeesta tulevaisuutta ajatellen, ja se, että ehkä joku kokelas saa tästä jotain irti, kun huomaa millaisten asioiden kanssa kokeita tarkistavat opettajat esimerkiksi kamppaleivat. Jotta täysi anonymiteetti säilyy, llmoitan myös sen, että kaikki alla oleva pohdinta on mielikuvituksen tuotetta eikä siinä esiinny kenenkään yksittäisen kokelaan
 
## Tehtävä 3
Tehtävässä 3 ison ongelman on aiheuttanut sana ”bleached”. Moni on käyttänyt sanaa ”valkaistu”, koska sitähän se tarkoittaa, mutta bleached white animal skull scattered over the desert, kuten alla olevasta sitaatista huomaat:
> on her visits she began collecting the bleached white animal skulls scattered over the desert

ei voi tarkoittaa sitä, että joku on ne valkaissut ja jättänyt aavikolle. Aurinko valkaisee ne, mutta Opettajien ryhmän asiantuntijoiden mukaan aurinko ei voi toimia valkaista-verbin subjektina, sillä valkaista voi ainoastaan ihminen tai kone. Oikea muoto tällöin olisi valkaistuneet tai auringon valkaisemat.

Mutta entä ensimmäisen kohdan bleached skull? Kyseessä oli siis maalaus. Olisiko siis joku voinut käydä valkaisemassa pääkallon ja viemässä sen paikoilleen maalausta varten? Miksi ei. Tämän takia Opettajien ryhmässä asiasta oli hyvin monta mielensä pahoittanutta. Sensoreille hommaa.

Ongelmia aiheutti myös se, että samaa sanaa käytettiin myös seuraavassa tehtävässä, jonka johdosta myös se tehtävä olisi pitänyt laittaa nollille. Kuitenkin ilmeisesti sama virhe ei voi viedä pisteitä kahdesta peräkkäisestä tehtävästä, joten seuraavassa kohdassa sai virheen anteeksi, tai ainakin näin ymmärsin keskusteluista.
Lisää ongelmia tuotti myös se, että tehtävässä piti mainita kolme asiaa jotka näkyivät taivasta vasten. Ne olivat pääkallot, kukat ja vuoret. Moni yritti jakaa kukat kahteen osaan, sillä siellähän oli keltaisia ja punaisia kukkia. Kukat kuitenkin on päätetty arvostella vain yhtenä asiana. Lisäksi myös ehdotettiin kävisikö pilvet, koska ne mainittiin myös nauhoitteella. Ilmeisesti suunnitteluvaiheessa ne kävivätkin, mutta lopulta lisättiin tuo ”taivasta vasten” ettei tällaisia ongelmia tule. Joten miten pilvet näkyvät taivasta vasten?

Samassa tehtävässä ongelmia tuotti myös ilmansuunnat. [The Southwest](https://en.wikipedia.org/wiki/Southwestern_United_States) on maantieteellinen ja kulttuurillinen alue Yhdysvalloissa. Se on eri asia kuin [the South](https://en.wikipedia.org/wiki/Southern_United_States). Oikea suomenkielinen vastine olisi Yhdysvaltojen lounaisosat. Silti vastauksissa näkyi mitä ihmeellisimpiä muotoja, mm. amerikan etelän länsiosat, lännen eteläosista, etelä-länsi, itä-länsi, jne. Maantiede haltuun.

## Tehtävä 6

Tehtävän 6 alkuosa oli helppo, kunhan ei tehnyt virheitä ”asteen viidesosan” kanssa. Se on siis 0,2 celsiusastetta. Kohta 6.3 kuitenkin tuotti ongelmia. 

> All this turmoil was caused by a quantity of virus so small that it would definitely fit into a milk container and probably even a soft drink can.

Kovin moni kokelas on vastannut tavalla, jonka voi tulkita että viruksen koko on niin pieni että se mahtuu maitotölkkiin. Sehän on selvää, virukset on todella pieniä. Koko homman pointti on se, että se on niin pieni, että koko maailmassa esiintyvät COVID-19 virukset mahtuisivat maitotölkkiin. Osa sen tajusikin, mutta sanamuodot viittasivat taas kerran kokon (koko, kaikki. koko, tilavuus). Lue oma vastaus ajatuksella! Viruksia ei tapeta pesäpallomailalla. 

## Tehtävä 10

Loput vaaranpaikat olivat sanastossa. Esimerkiksi tehtävän 10 sana driveway tuotti ongelmia. Sehän on siis pihatie, eli se lyhyt pätkä omakotitalon edessä joka johtaa yleensä autotalliin tai autokatokseen. Sille löytyi monia käännöksiä, esim. teiden varsilla, teiden reunoilla, ajotien vierellä, jne. Autot olivat pysäköitynä talon eteen ja niitä käytettiin varavirtalähteenä. Tällöin tienvarsilla mielestäni on ok, sillä niitä näkyi teiden läheisyydessä. Tienreunaan pysäköity auto ainakin omasta mielestäni kuitenkin viittaa siihen, että auto on pysäköity siihen väliaikaisesti, koska muuta paikkaa ei ole. Ajotie, katu, monta vaihtoehtoa, missä menee se raja, jolloin ymmärretään, että autot oli pysäköity tarkoituksella omakotitalojen edustalle? Mikä hyväksytään? Sensorille hommia. 

## Tehtävä 13

Teetehtävässä taas monelle tuotti ongelmia teen valmistus. Rukousta siis käytettiin mittaamaan sitä aikaa, jonka teen tulee hautua kuumassa vedessä. Moni taas ajatteli jostain syystä, että mitattiin aikaa jolloin veden täytyy kiehua. Teelehtiähän ei siis missään tapauksessa uiteta kiehuvassa vedessä, vaan kiehuva vesi kaadetaan teen päälle eri astiaan, jolloin kiehuminen loppuu. Italiassa on pastaa jota taas keitetään juurikin tietyn rukouksen ajan, mutta tee on eri homma. Toinen ongelmakohta oli dung of peacock eli riikinkukon lanta, josta on kyllä kohta josta koko koe jää tunnetuksi. 

## Tehtävä 17

Kirjoitelmissa kryptovaluuttaotsikko oli hurja. Vaatii sen verran osaamista, että siihen tuskin kukaan vastasi. Ensimmäinen otsikko (keräily) oli yksinkertainen, mutta valitettavan monella lähti helpot 2 pistettä, kun kirjettä ei lopetettu oikealla tavalla. Samaa ei kuitenkaan vaadittu toisessa otsikossa, sillä kyseessä on nettifoorumille kirjoitettu viesti. Toinen otsikko oli suhteellisen vapaa, mutta kolmas ei. Se aiheuttikin kovin monelle ongelmia, sillä tehtävänantoa ei noudatettu. "Which strategies and platforms work, which do not, and why?", joten vaaditaan että keskustellaan alustoista (platform) että opetusmenetelmistä (strategies). Ei voi siis kirjoittaa ylipäänsä etäopiskelusta tai omista oppimisen haasteista, vaan tehtävänantoa on noudatettava. Tähän asiaan Abitreenien lähetyksen väkikin sanoi että ohi menee, se on valitettavaa. 

