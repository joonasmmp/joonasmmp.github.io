+++
author = "PJMM"
title = "YO Kevät 2024 - Englanti (pitkä)"
date = "2024-03-29"
type = "post"
tags = [
    "yo-kokeet",
    "luetun ymmärtäminen",
    "kuuntelukoe",
    "k2023",
    ]
categories = [
    "Ylioppilaskokeet",
]
+++

Yleisesti ottaen kokelaiden mielestä koe oli helppo. Nouseeko pisterajat kuuhun asti, kuten syksylläkin? Toivottavasti ei. Abitreenien sensorien mielestä monivalintakohdat olivat merkityseroltaan aika kaukana toisistaan eikä turhaa semantiikkaa, kuten se monesti on ollut.
Äänentaso nousi puheenaiheeksi, erityisesti tehtävissä 1 ja 2. Musiikki liian kovalla, taustaäänet liian kovalla, pitäisikö kokelaiden ottaa useammat kuin yhdet kuulokkeet mukaan kokeeseen? Mielestäni täysin kohtuuton ehdotus.  Äänenlaadun ollessa surkea laadukkaiden kuulokkeiden merkitys korostuu entisestään. 

## Tehtävä 2
Mielestäni ei hirveästi epäselvyyksiä. Tietysti tuo viimeinen lause, eli 
>> There is no other profession in the country where it’s unacceptable for a woman with children, with young children, to work full time, and yet, actually, our version of working full time is to work three 12-hour days, which is 36 hours, which is anybody else’s full time anyway.
pistää aivan varmasti aivot solmuun. Itsekin piti lukea koko teksti useampaan kertaan, että ymmärsin merkityksen. Entä sitten huonolla äänenlaadulla ja ADHD-diagnoosilla? En tiedä. 

## Tehtävä 6
Kerrankin varmasti monelle tuttu aihe, eli Capitol-rakennuksen vallankaappausyritys (kutsutaan asioita niiden oikealla nimellä) 6.1.2021. Itsekin seurasin sitä livenä Twitchistä, varmaan moni kokelaskin. Auttaako se, että tuntee tapahtuman? Tuskin, sillä nyt puhutaan kuitenkin ilmastointikanavista, joita ei hirveästi korostettu kuitenkaan valtausyrityksen aikana.

### Kohta 6.1
Tässä olin tarkka ja vaadin vastaukseen sekä maininnan tunneleista että jäästä. Kovin moni vastaus sisälsi ainoastaan toisen. Eli maan alla oli tunneleita, jotka sitten täytettiin jäällä. Ilmastointikanava ainakin itselleni viittaa nimenomaan siihen kanavaan joka kulkee huoneiden läpi katon tai seinän sisällä, eikä maan alla kulkeviin tunneleihin. 

### Kohta 6.2
Tässä ohjeiden mukaan hyväksyttiin vastaus ainoastaan, jos äänestäminen oli mainittu. Moni kohta meni nollille, kun mainittiin hätäkokous. Periaatteessa hätäkokouksessakin monesti äänestetään, mutta saako pisteitä jos mainitsee hätäkokouksen mutta ei äänestämistä? Mielestäni siinä rajoilla, mutta SUKOL ohjeiden mukaan se ei riitä. Saa nähdä miten käy.

### Kohta 6.3
Tässä monia hämäsi lause ”from domains with names like mymilitia.com”. Kyseessä siis puhutaan domainin nimestä (verkkotunnus) eli käytännössä verkko-osoitteen nimi. Monet kokeet mainitsivat outoja nimimerkkejä, mikä siis on täysin väärää tietoa. Vastauksessa vaadittiin outo/epäilyttävä liikenne, ei siis ainoastaan kasvava liikenne.

### Kohta 6.4
Abitreeneissä kysyttiin juuri aiemmin mainitsemisista oikeista nimistä. Saako sanoa Capitol kun suomeksi puhutaan kongressitalosta? Käykö tunkeutuminen? Valtaus? Hyökkäys? Sensorikokous päättää. 

## Tehtävä 8
Tätä tehtävää pidettiin yleisesti ottaen Abitreenien mukaan aika helppona. Tosin jo kohta 6.1 tuotti osalle vaikeuksia, sillä paikka vapautetaan jos ennakkolipun ostanut matkustaja ei saavu ajoissa paikalle. Se ajoissa taas ei ole bussin lähtöhetki, vaan kymmenen minuuttia ennen bussin lähtöä. Tästä syystä jos joku ajatusvirheen tai jonkin muun virheen takia kirjoittaa, että lippu vapautetaan jos matkustaja myöhästyy bussista, myöhästyy lähdöstä, tai jotain muuta, jonka voi tulkita niin, että sillä viitataan lähtöhetkeen eikä hetkeen kymmenen minuuttia ennen lähtöä, menee tehtävä nollille. Sekava lause, sori siitä. 

Kohta 8.2 taas oli aika helppo, kunhan ei mainitse laukkujen maksimimäärää ja mainitsee kuskin ja laukun nostamisen.  SUKOLin ohjeiden mukaan koko homma menee nollille, jos mainitsee että laukkuja ei saa olla enempää kuin tekstissä mainittu määrä. Kysymys on, että missä tapauksessa yhtiö voi kieltäytyä kuljettamasta matkalaukkua. Käytännössä, jos se laukku jonka annat kuskille, on kolmas matkalaukku, niin siinähän tilanteessa myös yhtiö kieltäytyy sitä ottamasta kyytiin? Omasta mielestä turhan tiukka rajaus, ja sensorikokouksessa varmaan päätetään, kuinka asialle käy. Itse hyväksyisin nuo, missä mainitaan, ettei saa ylittää määrää x. 
Kohdat 8.3 ja 8.4 myös. Ei erikoista, kunhan ei suomen kieli temppuile kohdassa proof of registration. Ja retain on eri kuin return.

## Tehtävä 10
Tämä oli monivalinta, mutta kirjoitan tästä silti. Eli tässä ensimmäistä kertaa (ilmeisesti ikinä?) piti tulkita taulukkoa englannin yo-kokeessa. Aiemminhan näitä on ollut muiden aineiden kokeissa, mutta nyt myös englannissa. Tähänhän haetaan valmiuksia ENA5 kurssilla. Mutta, tässä tehtävässä oli virhe. Eli, kysyttiin millä alustalla on eniten käyttäjiä, jotka käyttävät enemmän kuin kahta lähdettä. Tai jotain vastaavaa. Virhe oli kuitenkin siinä, että oikea vastaus oli se, jossa oli suurin prosenttimäärä kyseisessä kohtaa kuvaajaa. Abitreenien lähetyksessä kuitenkin huomattiin, että otoskokoja jos katsotaan, niin siinä kohtaa televisio (n=2400 tms) sisältää enemmän kysymyksessä haettuja vastaajia, kuin sosiaalinen media (n=1300), vaikka sosiaalisella medialla suurempi prosenttiluku onkin. Eli siis molemmat vastaukset on oltava oikein.

## Tehtävä 13
Tää oli myös aika helppo, varsinkin kohta 13.2. 
13.1 ongelmia tuotti se, jos laittoi vastaukseen mukaan fanit. Fanithan eivät olleet syyllisiä mellakoihin, vaan uhkapelaajat. Katsojat sanan annoin mennä, kunhan vedonlyönti oli mainittu, mutta fani on turhan tarkka sana siihen.
13.2 ja miksei myös 13.1 ongelmia myös tuotti joukkueen nimi, nimittäin New South Wales. Se on siis eri asia kuin Wales, eli jos mainitsee Walesin, menee nollille. New South Wales on Australiassa. 
