+++
author = "PJMM"
title = "YO Kevät 2023 - Englanti (pitkä)"
date = "2023-03-24"
type = "post"
tags = [
    "yo-kokeet",
    "luetun ymmärtäminen",
    "kuuntelukoe",
    "k2023",
    ]
categories = [
    "Ylioppilaskokeet",
]
+++

Alla on listattu ajatuksia ja huomiota syksyn 2022 A-englannin ylioppilaskokeesta. Näet kokeen [tästä linkistä](https://yle.fi/plus/abitreenit/2023/kevat/2023-03-20_EA_fi/index.html). Nämä huomiot ovat tulleet esillä opettajien Facebook-keskustelun ja YLE Abitreenien lähetyksen yhteydessä, sekä myös mahdollisesti omien kokelaiden tarkistamisen yhteydessä. Syynä tähän kirjoitukseen on se, että voin kirjoittaa ylös ajatuksia kyseisestä kokeesta tulevaisuutta ajatellen, ja se, että ehkä joku kokelas saa tästä jotain irti, kun huomaa millaisten asioiden kanssa kokeita tarkistavat opettajat esimerkiksi kamppaleivat. Jotta täysi anonymiteetti säilyy, llmoitan myös sen, että kaikki alla oleva pohdinta on mielikuvituksen tuotetta eikä siinä esiinny kenenkään yksittäisen kokelaan vastauksia tai viittauksia yhdenkään kokeeseen osallistuneen henkilön koevastauksiin.

Monivalintatehtäviin ei ainakaan tässä vaiheessa ole tulossa kommentteja. Ehkä katson ne joskus läpi, ehkä en. Tämäkin kirjoitus on tehty aika niukalla aikataululla, kuten myös itse kokeiden korjaaminen. 

Itse koe oli muutamaa kohtaa lukuunottamatta jopa helpohko. Abitreenien videolla oli tullut palautetta että koe ei ollut liian haastava ja kuuntelut jopa mieluisia. Myös omien kokelaiden pisteet oli aika korkealla. 

Kohta 1.5 oli kuulemma kokeen haastavin kohta. Tehtävästä 5 tuli taas palautetta että miksi mitataan sosiaalisia taitoja, joita autismin kirjoon kuuluvat eivät osaa, mutta kohteliaimman vastausvaihtoehdon löytämiseen oli annettu myös sanastollisia vihjeitä ja myös intonaatio viittasi oikeaan vastausvaihtoehtoon. Ilmeisesti näin ei aiemmin ollut, joten ehkä YTL vihdoin jollain tapaa reagoin autismiongelmiin. 

## Tehtävä 2

Tehtävässä 2.1 ei ollut niinkään ongelmia. AInoat ongelmat liitty siihen, että moni lähti kääntämään tuota loppuosaa "maximise your value", jolloin tultiin pisteeseen jossa puhuttiin arvoista eikä arvosta. Tehtävä on myös malliesimerkki lukusanoista: siinä mainittiin veroprosentti 20%, mutta osalla vastaajista oli jokin muu. Täydet pisteet sai jättämällä prosenttiarvo kokonaan pois vastauksesta.

Tehtävässä 2.2 ei myöskään ollut isoja ongelmia. Osa kuitenkin jätti tarkentamatta vastaustaan ja puhui erinäisistä luovista töistä, joita vastavalmistuneet voisivat tehdä. Punainen lanka oli juurikin nuorisotyöttömyyden iso määrä ja yritysten huonojen nettisivujen iso määrä, jotka haluttiin ratkaista yhdellä laastarilla. Tästä syystä vastauksessa vaadittiin nimenomaan se nettisivujen suunnittelu. 

Tehtävässä 2.3 ainut ongelma oli taustalla soiva poliisiauton sireeni. Juuri tällaisia efektejä luodaan taustalle, että keskittyminen herpaantuu. Nämähän ovat erinomainen esimerkki siitä miten kieli toimii autenttisessa ympäristössä. Ainakin omat kokemukseni Lontoosta oli sireenien täyttämä. Eivät tosin olleet minun perässä. 

## Tehtävä 7

Tehtävä 7.1 oli helppo. Ei ongelmia. Tehtävässä 7.2 ongelmia tuotti sana foundation, eli säätiö. Tähän haettiin monia vääriä vastauksia, kuten järjestelmä tai reissun järjestäjä. HVP:n vastaus oli helppo: Säätiö ei hoitanut maksuja. Ihan vaan riitti vastaus että maksuja ei oltu hoidettu, mutta moni sortui liian pitkään vastaukseen ja pieleen meni.

## Tehtävä 9

Kohdassa 9.1 oli myös selkeät sävelet, tosin ongelmia tuotti esimerkiksi se, että unohdettiin, ettei Iso-Britannia ole enää osa EU:ta. Eli mainittiin että jos tuote pysyy EU:n sisällä sitä ei tarvitse ilmoittaa tullille.  Mutta kysymys oli, että missä tapauksessa BRITANNIASTA lähetettävää tavaraa ei tarvitse ilmoittaa tullille. Et voi lähettää Britanniasta tavaraa niin, että se pysyy EU:n sisällä, koska lähtöpiste ei ole EU:n sisällä. 

Myös "While general items imported to the EU with a value of £18 or less are now no longer exempt from VAT" tuotti ongelmia, sillä osa vastasi, että ei tarvitse ilmoittaa, jos on alle 18 puntaa. Mutta tuo aempi laki, jolla pystyi esimerkiksi tilaamaan Kiinasta tavaraa verottomasti, jos hinta oli alle 21 euroa, muutettiin noin vuonna 2020. Se kävi ilmi myös tekstistä, sillä siinähän oli että "are now no longer". Sama kohta tuotti ongelmia kohdasas 9.2, jossa vastaus oli, että ALV ei tarvitse maksaa, mikäli Eurooppaan lähetettävän lahjan hinta oli alle 38 puntaa. Moni pisti tähän tuon vanhan lain ottamatta huomioon sitä, että kyseessä oli EU:n alueelle oleva TUONTITAVARA, ei VIENTI. Pitäisi varmaan pirtää tähän joku hieno diagrammi, mutta en jaksa. 

Kohta 9.3 on vaikea. Tästä kysyttiin Abitreeni-lähetyksessä, ja vastaus oli, että tätä mietitään sensorikokouksessa. Ongelma oli siinä, että moni on vastannut kohtaan 9.3, että verkko-ostoksia ei enää uusien säännösten takia tulkita lahjaksi. Se on ihan oikein. Mutta itse KYSYMYS kuuluu näin: Mitä asiakkaan tarvitsee tehdä, jos merkitsee verkko-ostoksen lahjaksi. Tästä voisi ottaa uuden malliesimerkin siitä, miten vastata oikeaoppisesti, mutta jättää vastaamatta kysymykseen. Valitettavasti tuo kysymyksenasettelu osoittaa siihen suuntaan, että tästä on tulossa 0 pistettä valitettavan monelle kokelaalle. Tästä syystä iskin itse 0 pistettä jokaiselle kokelaalle, joka on jättänyt pois vastauksesta sen, että asiakkaan tulee maksaa maksut. Valitettavasti. Tuo sana toistuu aika monta kertaa tässä kappaleessa, mutta kun ei asioita voi antaa olettaa YO-kokeessa. Kaikki pitää selittää. Valitettavasti.

## Tehtävä 11

Facebook-tehtävä. Tästä kysyttiin kokeen tekijöiltä, että selaavatko he vain Facebookkia ja että apua mistä saadaan tehtäviä. No, he sanoivat että käy joko niin että näkevät syötteessä jotain mielenkiintoista ja ottavat ylös, tai sitten ajattelevat että tästä aiheesta tarvitsevat tehtävän, ja lähtevät metsästämään sisältöä. Alun perin piti olla Instagramista, mutta sieltä oli vaikea ottaa kuvakaappausta, joten päädyttiin Facebookkiin. 

Tehtävä oli kuulemma monimutkainen. Sensori sanoi, että karkeasti arvioituna 50% tehtävistä on lukiotason (B2) arvoisia, 25% on alle tavoitetason ja 25% on yli tavoitetason. Todennäköisesti tämä on sieltä yli tavoitetason. 

Kohdassa 11.1 ongelmia tuotti se, että moni ei tajunnut, että setelin noutanut henkilö oli myös sama henkilö, joka oli aiemmin piilottanut setelin. Tästä syystä moni "Hän löysi" alkava vastaus menee nollille, koska totta kai hän sen löytää, kun oli sen itse laittanut. Päävaivaa tuotti myös sana ARVOITUS. En tiedä kontekstista oliko siinä joku arvoitus vai oliko siinä kurssisuunnitelmassa sanottu suoraan että lokerossa xx on 50 punnan seteli. Voi olla että arvoituksesta lähtee pisteitä pois. 

Kohta 11.2 jää lähes täysin sensoreille. Siinä piti osata kääntää sana shenanigans. Nettisanakirjat antavat käännökseksi metkut, huiputus ja kujeilut. Lisäksi löytyy metkuilu, ilkikurisuus, ilkivalta, kieroilu, konnamaisuus, pahanilkisyys, pahankurisuus, veijarimaisuus, vippaskonsti. HVP:n mukaan kepponen. Abitreeneissä kysyttiin käykö sana TEMPPU, ja sanottiin suoraan että sensorit käy varmasti tiuhaan tahtiin läpi mikä käy vai ei. Joten tässä saattaa tulla alustavien pistemäärien kanssa pientä heittoa, itse annoin aika avokätisesti pisteitä kokelaille. Hyväksyin kaikki jossa oli vähän sellasta jekkuilua ja leikkisyyttä mukana. Itse olisin laittanut sanan JÄYNÄ tai KEPPONEN. 

11.3, sana "Dutch" on aivan liian monessa vastauksessa joko tanska tai saksa (kielet siis). Ei hyvä. Muuten kyllä vaikea tehtävä, pointtina on tuo "suitable for scholarly writing", eli akateeminen kieli, tutkimuksen kieli, mutta mitä muita muotoja hyväksytään? Kirjakieli? Kouluissa käytettävä kieli? Nollaa piti iskeä isot rivit, vaikka monen vastauksen kohdalla teki mieli hyväksyä. Sensoreille hommaa. 

Kohdassa 11.4 ongelmia tuotti sana "underserved". Mikäli Marcus Rashford on tuttu henkilö, niin ei pitäisi tuottaa vaivaa. Hän on siis jalkapalloilijauransa ohella, kuten moni muukin englantilaispelaaja, käyttänyt ison osan ajasta ja rahastaan vähävaraisten lasten tukemikseksi. Moni törkeän rikas jalkapalloilija on kuitenkin itse tullut erittäin köyhistä oloista. Tästä syystä erityisesti Briteissä roskalehdistö on ottanut äkkirikastuneet (erityisesti mustat) nuoret miehet silmätikuksi, esimerkkinä vaikka Raheem Sterling. Luokkayhteiskunta, jossa vanhan rahan yläluokka kokee uhkaksi huonosta sosioekonomisesta taustasta ylös ponnistavat nuoret. Uskomatonta, mutta totta. Mutta, jätetään tuo asia sikseen ja siirrytään itse tehtävään. 

Google antaa selityksenä, että underserved people/communities meinaa seuraavaa (lähde: fema.gov):
> Groups that have limited or no access to resources or that are otherwise disenfranchised. These groups may include people who are socioeconomically disadvantaged; people with limited English proficiency; geographically isolated or educationally disenfranchised people; people of color as well as those of ethnic and national origin minorities; women and children; individuals with disabilities and others with access and functional needs; and seniors. 

Eli kyseessä on huono-osaiset yhteisöt. Vähäosaiset. HVP:n mukaan kyse on köyhistä oloista tulevat. Monta eri käännöstä, mutta tuo sana on se punainen lanka, jonka valitettavan moni päätti täysin ohittaa. Punaisena lankana oli myös se, että kirjailijat EDUSTAVAT vähäosaisia lapsia, ja joihin lapset voivat SAMAISTUA. Ei, että kirjat kertoisivat heistä. 

Kohdassa 11.5 tuotti ongelmaa tuo pathway to success. HVP:n mukaan vastauksena oli, etä lapset näkisivät menestyksen olevan mahdollista. Itse mahdollisuudesta ei tekstissä puhuttu, ainoastaan tiestä menestykseen. Tämä ei ihan käänny suoraan suomeksi, sillä suomeksi voidaan sanoa vaikka että koulutus on tie menestykseen. Englanniksi tässä on varmasti ajateltu sitä, että nähdään se vertauskuvallinen tie menestykseen, kun nähdään huono-osainen ihminen menestyneenä. Moni sanamuoto tuossa toimi vedenjakajana, sensorit lopulta päättää onko niistä mikään oikein.

## Kirjoitelmat

TBA