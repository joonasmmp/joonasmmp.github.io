+++
author = "PJMM"
title = "Vuoden sanat 2022"
date = "2022-12-19"
type = "post"
tags = [
    "sekalaista",
    "sanasto",
    "vuoden sanat",
    ]
categories = [
    "sekalaista",
]
+++

On aika jättää vuosi 2022 taaksemme, ja kun vuosi vaihtuu, ilmestyy myös eri sanakirjojen vuoden sana-valinnat. Monesti nämä vuoden sanat ovat sanoja jotka ovat olleet jollain tapaa ajankohtaisia kyseisenä vuonna, ja lukemalla listaa [Wikipediasta](https://en.wikipedia.org/wiki/Word_of_the_year) näkee hyvin mikä asia on minäkin vuonna ollut pinnalla. 

Tässä kirjoiksessa käyn läpi muutanan vuoden sanan ihan vain huvin vuoksi. 

### Oxford English Dictionary: Goblin mode
OED:n vuoden sana, joka itse asiassa onkin kaksi sanaa, oli niinkin kova juttu että [rikkoi uutiskynnyksen myös Suomessa](https://www.hs.fi/kulttuuri/art-2000009245966.html), ja sai Hesarin kautta suomenkielisen muodon "hiisimoodi".

OED kuvailee sanaa goblin mode näin:
>‘Goblin mode’ – a slang term, often used in the expressions ‘in goblin mode’ or ‘to go goblin mode’ – is ‘a type of behaviour which is unapologetically self-indulgent, lazy, slovenly, or greedy, typically in a way that rejects social norms or expectations.’

Eli siis kyseessä on olotila, jossa anteeksi kyselemättä käyttäydytään vastoin yhteiskunnan normeja ja odotuksia. Rehellisesti sanottuna en ole koskaan aiemmin kuullut kyseistä ilmaisua tässä muodossa, vaikka OED:n mukaan se on ollut olemassa jo vuodesta 2009 lähtien. Vuoden 2022 maaliskuussa se kuitenkin nousi yleiseen tietouteen, tosin itseltä meni ohi. Itselle tuttu vain eräästä Reddit-postauksesta, jossa termi esiintyi eri merkitylsellä, mutta ei siitä sen enempää.

OED:n kisan kakkospaikalle tuli Metaverse, eli Facebookin uusin katastrofi (voi muuttua myöhemmin, tuskin muuttuu) sekä kolmanneksi #IStandWith, joka on esiintynyt aivan kaikkien someissa, paitsi omassani.

### Merriam-Webster: Gaslighting
Merriam-Websterin vuoden sana gaslighting olikin jo hyvin yleinen ja myös itselle tuttu ilmaisu. Sanakirja määrittelee sanan näin:
>psychological manipulation of a person usually over an extended period of time that causes the victim to question the validity of their own thoughts, perception of reality, or memories and typically leads to confusion, loss of confidence and self-esteem, uncertainty of one's emotional or mental stability, and a dependency on the perpetrator

Sanalla siis tarkoitetaan pitkäaikaistas psykologista manipulaatiota, jossa kohde yritetään saada kyseenalaistamaan oma tervejärkisyys. Tämä on valittu vuoden sanaksi perusteena nykyaikaiset ongelmat eli deepfaket, fake news, Twitter-trollit ja salaliittoteoriat. Sana itse kuitenkin on vanha ja peräisin vuoden 1938 näytelmästä, jossa mies yrittää saada vaimonsa vakuuttuneeksi omasta mielenterveydestään himmentämällä asunnon kaasulamppuja ja väittämällä että ne eivät himmene vaan palavat normaalisti.

Muut menestyneet sanat olivat oligarch, omicron ja codify. 

### Cambridge dictionary: Homer
Wordle oli myös vuoden 2022 kovimpia pelihittejä, ja kovana Wordlen pelaajana ei tullut yllätyksenä että osa sanoista liittyisi siihen. Vuoden 2022 sana Homer kuvataan Cambridge dictionaryssa näin:
>short for home run : a point scored in baseball when you hit the ball, usually out of the playing field, and are able to run around all the bases at one time to the starting base:

Eli siis kyseessä on vain home run-sanan lyhyt muoto. Tätä sanaa kuitenkin haettiin yli 65,000 kertaa yhden päivän aikana toukokuun 5. päivä, johtuen siitä, että se oli Wordlen päivänä sanana. Cambridge dictionary osasi myös kertoa, että erityisesti viisikirjaimiset sanat (pelissä käytetään nimenomaan vain ja ainoastaan viisikirjaimisia sanoja) olivat vuonna 2022 erittäin kovassa haussa. 