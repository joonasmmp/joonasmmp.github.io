+++
author = "PJMM"
title = "Vuoden sanat 2025"
date = "2025-12-15"
type = "post"
tags = [
    "sekalaista",
    "sanasto",
    "vuoden sanat",
    ]
categories = [
    "sekalaista",
]
+++

Vuosi 2025 jää taaksemme, katsotaan lsäpi vuoden sanat! Vanhempia kirjoituksia voit lukea valitsemalla altaalta vuoden sanat-tägin, ja vielä vanhempia lukea läpi [Wikipediasta](https://en.wikipedia.org/wiki/Word_of_the_year)
. 

### Oxford English Dictionary: rage bait

Kaksi keskiaikaista sanaa – nyt yhdessä!

>(n.) Online content deliberately designed to elicit anger or outrage by being frustrating, provocative, or offensive, typically posted in order to increase traffic to or engagement with a particular web page or social media account.

Eli siis sisältöä joka on tarkoituksella tehty tunteita herättäväksi, koska se saa ihmiset kommentoimaan ja sitä kautta saa näkyvyyttä, ja sehän on netissä tärkeintä! Erityisesti tekoälyaikana on helppo tehdä sisältöä, saada näkyvyyttä, ja sitä kautta lisätä kahtiajakoa raivoa lisäämällä rahan perässä. Sosiaalinen media oli iso virhe!

Muita potentiaalisten voittajien listalle päätyneet sanat olivat aura farming eli netti-kiiltokuvan kiillottaminen ja biohack, jolla tähdätään oman fyysisen tai henkisen suorituskyvyn parantamiseen esimerkiksi ruokavaliota tai treeniohjelmaa optimoimalla. Tai sitten ihan vaan lääkkeillä.

### Merriam-Webster: slop

>digital content of low quality that is produced usually in quantity by means of artificial intelligence.

Eli siis tekoälyllä tuotettu surkealaatuinen tuotos. Ennen oli Will Smith syömässä spaghettia, nyt on kokonaisia kirjoja, hybridivaikuttamista, valeuutisia ja muuta roskaa. 
Itse sana on vanha, 1700-luvulla sana slop viittasi erityisen märkään mutaan tai maa-ainekseen. 1800-luvulla sillä viitattiin ruokajätteeseen (pig slop) ja myöhemmin ihan vaan roskaan. 
Muita ehdokkaita olivat gerrymander, eli vaalipiirien uudelleenjakamista Yhdysvalloissa, touch grass, eli tehdä jotain ihan oikeassa elämässä eikä internetissä, sekä performative, joka viittaa johonkin, joka tehdään ei omaksi iloksi, vaan että sinut nähdään tekemässä sitä mitä haluat muiden nähdä sinun tekevän. 

### Cambridge Dictionary: parasocial
>involving or relating to a connection that someone feels between themselves and a famous person they do not know, a character in a book, film, TV series, etc., or an artificial intelligence  .

Eli siis kreikan sana para, vieressä, ja sosiaalinen. Vanha sana, käytetty jo 1956 kuvaamaan sitä, miten massamedian kautta ihmisille ajateltiin tulevan syvempiä ja merkityksellisempiä yhteyksiä esiintyjien kanssa. Sana tarkoittaa siis yhteyttä henkilön ja jonkun toisen henkilön välillä, mutta sillä erotuksella, että toinen henkilö on julkisuuden henkilö joka todennäköisesti ei ole edes tietoinen siitä toisesta osapuolesta, tai jopa täysin kuvitteellinen.
Ilmeisesti sai suurempaa suosiota kesäkuussa, kun iShowSpeedin blokkaama pakkomielteinen fani kutsui itseään iShowSpeedin parasosiaaliseksi numero yksi. Heti perään heinäkuussa sana oli monien kriittisten asiantuntijoiden käytössä, kun Twitterin tekoälybotissa Grokissa pystyi tekemään itselleen animekumppaneita. 


### Muita sanakirjoja
Collins-sanakirjan vuoden sana oli vibe coding, eli koodaamista tekoälychattibotin kanssa ilman että osaa yhtään koodata. Muita hyviä sanoja siellä oli broligarchy (asioista päättää rikkaat miehet, tech brot), sekä roboteista rasistisesti käytetty termi clanker. 
Dictionary.comin vuoden sana oli 6-7 josta ei sen enempää. 
