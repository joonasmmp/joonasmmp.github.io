+++
author = "PJMM"
title = "Etymologiaa: tantalise"
date = "2022-12-09"
type = "post"
tags = [
    "etymologia",
    "sanasto",
    ]
categories = [
    "Etymologia",
]
+++
Päivän sanana tänään tantalise (Br) / tantalize (Am).

Kävin katsomassa elokuvan the Menu, ja sen jälkikeskustelua lueskellessani sain selville, että elokuvassa esiintyvän kokin aiempi ravintola oli nimeltään Tantalus. Se sai minut lukemaan lisää sanan alkuperästä ja huomaamaan yhteyden verbiin tantalise. 

Sanakirja Merriam-Webster kuvailee sanaa tantalise näin:

>tantalized; tantalizing
>
>transitive verb
>
>to tease or torment by or as if by presenting something desirable to the view but continually keeping it out of reach.

Sanan taustalla on tietysti kreikkalainen mytologia, sillä Tantalus oli Lyydian kuningas ja Zeuksen ja Pluton poika, joka tuomittiin vankeuteen useista rikoksista jumalia kohtaan. Nämä rikokset olivat kreikkalaisen mytologian tyyliin ihan päättömiä. Tantalus esimerkiksi paloitteli poikansa, keitti ruumista isossa kattilassa ja tarjoili hänet juhla-ateriana jumalille, jotka eivät kuitenkaan syöneet ruumista (paitsi Demeter koska omat syynsä). Lisäksi hän varasti jumalten ruokapöydästä ja kertoi muille heidän salaisuuksiaan. Tästä syystä hänet tuomittiin Tartarokseen, joka on siis maan alla kulkeva vankilana toimiva luolasto. 

Rangaistuksena teoistaan Tantalus upotettiin kaulaansa myöten veteen ja hänen päänsä päälle aseteltiin hedelmiä. Hänen yrittäessään syödä hedelmiä, ne vetäytyivät ylöspäin, ja hänen yrittäessä juoda vettä, veden taso laski saavuttamattomiin. Näin hän siis näki nälkää ja kärsi janosta, vaikka helpotus oli kokoajan lähellä, mutta saavuttamattomissa. Tästä siis johtuu myös sana tantalise, eli kiusata tai piinata jotakin esittelemällä jotain mitä kohde haluaa, mutta jota ei voi kuitenkaan saavuttaa. 

Wikipedian mukaan suomen kielessäkin puhutaan Tantaluksen tuskasta, mutta enpä ole koskaan tuollaiseen tavannut. verbi tantalise kuitenkin on usein tullut vastaan englanninkielisissä teksteissä. 