---
title: "Kirjoitelma"
date: 2021-09-02
draft: false
type: page
layout: ohje
---
# Kirjoitelma

Tässä osiossa esiintyvät linkit:

Tässä osiossa löydät ohjeita ja materiaalia liittyen ylioppilaskirjoitusten kirjoitelmaan. Kirjoitelmasta annettava pistemäärä on 0-99, eli kolmasosa koko kokeen pistemäärästä. Jokainen meistä kirjoittaa jotakin englanniksi, mutta ymmärtämällä kirjoitelman arvosteluun ja rakenteeseen liittyvät asiat saat helposti kasvatettua pistemäärääsi kymmenillä pisteillä, oli kirjoitustaitosi mikä hyvänsä, verrattuna siihen että istuisit alas ja kirjoittaisit annetusta aiheesta mitä mieleen tulee.

## Miksi joka kokeessa on kirjoitelma?

Kuten varmasti olet huomannut, kieliopin ja sanaston sisältävä "rakenneosio" on typistynyt vuosien saatossa aika säälittävän merkityksettömäksi. Kielioppitehtäät joiden terminologiaa  (indefiniittipronominit, gerundit, partisiipin preesensit) ei kukaan kuolevainen voi oppia, antavat mahdollisuuden ansaita ylioppilaskokeesta sen 20-40 pistettä, eli noin 15 prosenttia kokeen kokonaispistemäärästä. Tärkeitä asioita, mutta pikkutarkat kielioppitehtävät laaja-alaista kielitaitoa mittaavassa kokeessa ei ole nykyaikaista. Nykyään mitataan kokonaisuksia, ja sitä varten kirjoitelma on tällä hetkellä paras vaihtoehto.

Kirjotelman tärkein tehtävä on siis erittäin tiivistetysti osoittaa osaaminen **vieraalla kielellä viestimisestä** (ja vielä toivottavasti mahdollisimman selkeästi ja aidontuntuisesti). Lisäksi tarkoituksena osoittaa osaaminen **kielen sujuvasta ja virheettömästä käytöstä** (että viesti menee perille eikä sitä voi ymmärtää väärin) sekä osoittaa **eri tekstilajeille ja -tyyleille tyypillisten kielellisten muodollisuuksien ja rakenteiden hallinta** (auttaa viestin vastaanottajaa ymmärtämään missä mennään). Eli siis käytännössä kaikki oleellinen. Apua tähän tehtävään  tuo kaikenlainen muu kielellinen lahjakkuus kielestä riippumatta, sillä ajatukset pitää pukea sanoiksi mahdollisimman kauniisti, monipuolisesti ja selkeästi tiivistäen kaiken 700-1300 merkin sisälle. Teksti pitää saada helppolukuiseksi ja esille tuodut ajatukset, niiden laadusta tai oikeellisuudesta riippumatta, selkeiksi ja lukijan mielenkiintoa kohottavaksi. 

## Mistä saa kirjoittaa?

Jokaisessa ylioppilaskokeessa on selkeän rajatut aiheet, joista yksi tulee valita. Et siis voi ennen koetta päättää mistä aiheesta kirjoitat ja aloittaa suunnitteluaprosessia ennen koetta, vaan vasta kokeen nähtyäsi. Tämä johtuu siitä, että nykypäivänä kirjoitelman aiheiden vaihtelevuus on suurta ja kirjoitelmat ovat aiempaa tarkemmin ohjatumpia. Digikokeiden mukaantulo on myös mahdollistanut sen, että kirjoitelman tukena voidaan myös vaatia aineiston tai grafiikan, jopa videon tai musiikin, analysointia ja argumentointia. 

Tämä ei kuitenkaan tarkoita sitä, että kirjoituskokeeseen olisi mahdotonta valmistautua. Vaikka kokeen aiheet vaihtelevat suuresti, ne yleensä noudattavat samanlaista kaavaa vuodesta toiseen. Aiheet voidaan jaotella tiettyihin aihe- tai tyyliryhmiiin, joiden esiintyvyys kokeissa vuodesta toiseen on lähes varmaa. Alla on lueteltu edellä mainutut ryhmät sekä aiempien vuosien aiheita, jotka olen rajannut näihin ryhmiin.

1. Kertova ja/tai kuvaileva teksti. 

Näissä aineissa pitää yleensä joko kertoa jostakin elämäsi osa-alueesta, tai vaihtoehtoisesti kuvailla esimerkiksi hypoteettista tilannetta. Nämä aiheet ovat yleensä suosituimpia aiheita kirjoittajien keskuudessa, sillä ne vaikuttavat päältä päin helpoimmalta. Varoituksen sana kuitenkin esimierkiksi _It was a dark and stormy night_ sekä _Once upon a time_-otsikoista, slllä antaessaan vapaat kädet kirjoittajalle, kirjoittaja valitettavan usein menee siitä mistä aita on matalin. Esimerkiksi lukion englannin opettajille osoitetussa Facebook-ryhmässä oli kokeen jälkeen turhautunutta puhetta siitä kuinka jokainen kirjoitelma noudatti aivan täysin samaa kaavaa. Oli synkkä ja myrskyinen yö ja pimeä hahmo ilmestyi näkökenttään puun takaa. Tarinat ylipäänsä noudattavat yleensä samaa kaavaa, sillä ihmiset ovat tottuneita tarinankerronnallisiin elementteihin ja muihin rakenteisiin. Näiden aiheiden mahdollisuus piilee siinä, että voit rikkoa tätä kaavaa tai vaihtoehtoisesti pyrkiä osoittamaan osaamisesi deskriptiivisen kielenkäytön avulla. Valitettavasti ne, jotka menevät siitä mistä aita on matalin, eivät hallitse esimerkiksi vaadittavaa sanastollista laajuutta vaan käyttävät yksinkertaisia lauserakenteita, yksinkertaisia sanamuotoja, yksinkertaisia adjektiiveja, yksinkertaista sisältöä. Esteettisempien adjektiivisynonyymien avulla näihin aineisiin saataisiin huomattavasti enemmän sitä jotain mitä näidenkaltaisissa otsikoissa kaivattaisiin kaikista eniten. Tästä aiheesta lisää osiossa 3. 

Tässä kategoriassa esitetyt aiheet ovat monesti myös hyvin arkipäiväisiä, mikä tarkoittaa sitä, että niistä on helppo keksiä kirjoitettavaa. Onko kuitenkaan mahdollista erottua joukosta kirjoittamalla hyvin arkipäiväisistä asioista? Hyvänä esimerkkinä voidaan pitää syksyn 2019 aihetta _What does music do to you?_. Jokainen meistä pitää musiikista, ja musiikkityli on ehdottoman subjektiivista, mutta eroaako lukiolaisten musiikin kuuntelu loppujen lopuksi kovinkaan paljoa keskiarvosta, edes sen vertaa, että muutama kahdeksastakymmenestä samanlaisesta aiheesta eroittuisi edes jonkin verran joukosta? No ei eroa. Kuuntelet musiikkia matkalla kouluun ja se piristää päivääsi. Tuo myös urheilusuorituksiin lisää potkua. Piristää sinua kun mieli on synkkä. Pukee tunteesi ja ajatuksesi sanoihin. Pätee (lähes) kaikkiin. Aiheiden jakaminen ns. helppoihin ja vaikeisiin aiheisiin ei mielestäni ole reilua, sillä myös helpoista aiheista voi kirjoittaa erinomaisia kirjoitelmia, ja vice versa. Helpoimmat aiheet kuitenkin erottuvat yleensä joukosta ja nimenomaan tässä kategoriassa. Tästä haastavasta tilanteesta lisää myöhemmin. 

Esimerkkiaiheita aiemmista kokeista:
- Me as a winner of the Nobel Prize, Oscar or Olympic Games
- What does music do to you? (s2019)
- The tools from school
- It was a dark and stormy night
- Once upon a time 

2. Kantaaottava/väittelevä teksti

"Write a blog post" on tuttu virke lähes jokaisen kokeen tehtävänannossa. Näistä aiheista on helppo luoda hyvä teksti, jos sinulla on asiasta tietotaitoa ja järkeviä mielipiteitä. Mikäli kumpaakaan ei löydy, kannattaa suhtautua varauksella. Usein tehtävänannon ja kirjoitelman tueksi on annettu dataa joko kokeen aiemmasta osasta, tai sitten ihan vaan kirjoitelmaotsikon yhteydessä, kuten alla esitetyssä kevään 2021 kirjoitelma-aiheessa _Reading habits are dying - or are they?_

![Kevät 2021 - Lähde: YLE abitreenit](/img/sivukuvat/kirjoitelmaohje_data.jpg)

*Kevät 2021 - Lähde: YLE abitreenit*

Kantaaottavan aiheen vahvuus piilee siinä, että siitä kirjoittaessa on helppo erottua joukosta. Tietysti sillä oletuksella, että mielipiteesi ovat jollain tavalla normaalista poikkeavia. En tarkoita siis sitä, että pitäisi puolustella kansanmurhia tai sanoa jotain muuta lukijaa järkyttävää, vaan perinteikkäät vahvat ja hyvin perustellut mielipiteet riittävät. Kantaaottavan aiheen vaarana taas on se, että se ei vakuuta lukijaa. Se voi johtua puutteellisista perusteluista, tai sitten ihan vaan siitä että esitetyt mielipiteet asiaan liittyen ovat kuin kädenlämpöistä vettä. Ei tunnu missään eikä vaikuta mihinkään. Eli ole vahvasti jotain mieltä ja perustele väitteesi hyvin, aivan sama olitko itse edes samaa mieltä asiasta.  

- Opinion piece on military service
- Are youth sports becoming too serious?
- Reading habits are dying – or are they? 

Toinen kantaaottavan tekstin vahvuus on siinä, että voit opetella kirjoittamaan vakuuttavan mielipidetekstin jo etukäteen. Esimerkkinä lähipiiristäni tapaus, jossa kirjoitettiin englannista M vaikka osaaminen oli jotain aivan muuta. Kuuntelut meni aivan miten sattuu, mutta kirjoitelmasta yli 99 pistettä sillä, että osattiin ennakoida se, että siellä tulee olemaan kantaaottava aihe. Sitten opeteltiin ottamaan kantaa oppikirjan mukaan opettelemalla tilanteeseen sopivia fraaseja, esimerkiksi _for instance, on the other hand, contrary to, in my opinion, however, what's more_ ja niiin edelleen. Konjunktioista lisää myöhemmin, mutta tässä elävä esimerkki siitä kuinka valmistautuminen palkitsee käytännössä.

3. Jotain tiettyä tekstityyppiä vaativa aihe (puhe, blogikirjotus, kirje)
Kirje, puhe tai blogikirjoitus voivat olla yhdistettynä johonkin toiseen aihetyyppiin, sillä hyvin tyypillisesti kirje voi olla kantaaottava (esim. letter to the editor) tai puhe on tarkoitettu pidettäväksi konferenssissa jossa tehtävänäsi on vakuuttaa yleisö johonkin ajankohtaiseen tai mielipiteitä jakavaan aiheeseen liittyen. Näissä kirjoitelmissa tärkeintä on muotoseikat, jotka luettelen tässä alla:

